 

Ut orationes. XXXV. >et XLVIII. ita or. XLIII. non posse
a Demosthene compositam esse apparet ex argumentationis
’ ratione, ,quae in ea usurpata est. Nam A. G. Beckerus¹), cum
eam oratoria arte superare Isaei orationem de eadem hereditate
iudicaret, lapsus est in permagnum iudicii errorem. Cui re-
pugnant et Arnoldus Schaefer2) et Fridericus Blass⁸)‚ quorum
uterque Isaei et expositionem et argumentationem et rhetoricam
artem praefert ei, qui orationem in Macartatum scripsit. Quam
sententiam equidem fieri non potest quin probem. Nam quam-
quam concedendum est Isaeum omni aequitate neglecta ut in
aliis orationibus ita in hac callide mentiri de iure et suo et
adversarii legem hereditariam non recte interpretari sed in suum
commodum, tamen magna arte eius oratio composita est. Ex·
ordium ipsum statim initium capit ab eo, quod praecipuum est,
a iure hereditario. Tum sequitur narratio. Res dilucide et
breviter'exponuntur ita, ut nihil supervacanei addatur. Deinde
Theopompus summa ingenii acie optimum suum ius hereditatis
demonstrat, adversario omnino nullum ius esse probat. Tum
omnia ‚ quibus ille extra causam in eum invectus est, refellit,
exceptiones singulas, quibus ille usus est, refutat. Postremo
accusationis forma vehementer reprehenditur. Orationem igitur
cognoscimus et perspicuam et bene compositam et ab·
solutam et dignam, cui tribuantur virtutes et simplicitatis et
brevitatis.

Nullo enim orationis loco orator a re digreditur, omnia
inter se congruere, omnia non solum apta, sed necessaria
videntur. - Oui orationi si comparamus eam quae est in
Macartatum, hanc multo minore arte compositam esse nos iudi-
care necesse est. Imbecilla enim apparet argumentatio. Infir-
missimis enim argumentis nisus orator iudicibus persuadere
conatur, ut sibi adiudicent eam hereditatem, quae illi compluribus
annis ante abiudicata est. Nam, quod caput erat, lex heredi·
taria semel tantum atque sero (52—53) recitatur et ne hoc
quidem loco satis accurate illustratur. Eadem in Isaei oratione

 

1) 1. e. 11. p. 436187.
2) 1. ο. p. 235.
3) l. c. 11. p. 470. 554.

