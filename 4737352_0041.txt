 

explere vidimus, non invenimus. Et prioribus temporibus quas
orationes Demosthenes contra tutores¹) habuit, in eis quamquam
oratorem fortasse nonnulla in maius extollere concedimus, quam-
quam interdum spinosa nobis videntur argumenta acutulaeque
conclusiones2), tamen in eo, quod caput est, acuta apparet
argumentatio et ea, quae iudicibus plane persuadeat de Demo-
sthenis iusta causa. —- Ab illo· igitur orationes, de quibus dis-
sero, certo non profectae sunt. Inter se vero congruunt orationes
XLIII. et XLVIII. in simili quadam et imbecilla argumentationis
ratione. Quibuscum consentit oratio XXXV. in eo, quod ut in
illis ita in hac orator videtur omnino ignorare, quid in causa
. sua maximi sit momenti; distat vero ab illis in eo, quod in
rebus ‚singulis videtur loquacitas non tanta esse, quanta in
duabus reliquis orationibus. In omnibus vero illis orationibus
oratorem cognoscimus parum acuto et sagaci ingenio praeditum.

Quodsi quaerimus, quomodo factum sit, ut Dionysius Hali-
carnassensis quamvis acuto ingenio praeditus Demosthenis arte
dignas esse censeret harum orationum et Macartateam et eam,
quae est in olympiodorum, Lysiano more compositas eas esse
illum iudicare ex capite XIII. illius libri »de admiranda vi in
Demosthene« videmus. In utraque enim omnia esse et brevia
et vera et simplicia et morata. Quarum virtutum num brevitas
et veritas orationum XLIII. et XLVIII. sint propriae, dubium
videtur ex eis, quae iam exposuimus, et ex eis, quae postea in-
tellegemus. Simplicitatem vero et illud ἧθοςθ), quae maxime
admiratur Dionysius in his orationibus, equidem laudibus efferre
non possum. Simplicitatem enim si omnino cognoscimus, ea
non est Lysiana, sed omni caret arte. Neque enim magna arte
has orationes compositas esse et in proximis accurate explicabi-
mus et iam vidimus. — [llud vero ἦθος, quod in utraque ora-
tione exstare concedo, nihil esse nisi splendidam speciem, qua
orator seu improbam suam causam seu debilem argumentationem

 

1) cf. A. Sohaeferum 1. p. 261; mmmm ‘13 199 sqq.
2) cr. onet. 11. 9. '

3) cui Romani non dederunt proprium nomen. Cf. R. Volkmannum
»Rhetorik der Grieoheu und Romen.

