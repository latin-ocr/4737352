18

aere alieno libera essent neve ilii alias pecunias mutuas sumet-'ent'
Quibus syngraphae constitutis neglectis illos' ab adolescente
quodam pecuniam mutuam sumpsisse, decepisse igitur etse et
illum, cui se nulli quidquam debere dixissent (21-23). Quibus
verbis orator postquam adiunxit testimonium, ostendit debitores
post reditum ex Ponto diu moratos esse pecuniam debitam sol-
vere. Tandem a se etiam atque etiam monitum Lacritum pro-
fessum esse fieri non posse, ut argentum persolveretur, cum in
reditu inter Panticapaeum et Theodosiam naufragio facto omnes
in navem impositae res ut et caro sale condita et vinum Coum
et alia periissent. At inanem onere et merce fuisse navem.
Exiguam vero copiam vini Coi et carnis sale conditae agricolam
quendam Panticapaei emptam, ut operariis suis rusticis ferret,
secum gessisse. Naufragium denique ipsum, quo navis non in-
teriret, sed affligeretur solum, non Artemonem et Apollodorum,
cum in reditu ex Ponto onus non imposuissent in navem, detri-
mento affecisse, sed Antipatrum quendam, qui navi et naulo¹)
hypothecae datis pecunias foeneratos esset. Quae omnia vera
esse orator per testes affirmat (24—34). In proximis para-
graphis incusat Lacr-itum, quod Artemo frater reliquam pecuniam
in Ponto nauclero cuidam Phaselitae foeneratos contra syngra-
pham egerit (35—38). Quorum omniurn auctorem fuisse
Lacritum , Isocratis discipulum. De qua eruditione multa'verba
facit orator (39—43). Tum demum aggreditur ad exceptionem
ipsam refellendam. Quam falsam esse tantum abest ut probet,
ut ne unum quidem certum argumentum ‘in eam afferat (44-49).
Postremo gradatione quadam utitur, cum exponat Artemonem
et⁸ Apollodorum sibi ipsi magnum periculum iniecturos fuisse,
nisi syngraphae verbis appareret non· se contra legem egisse
sed illos, quippe qui permisissent, ut Phaselita ille pecunia
mutua accepta Chium navigaret et ibi pecunia Attica mercaturam
faceret (50-54). Concludit orator orando iudices, ut iustam
suam causam adiuvent (55—56).

Ex his tribus orationibus Demostheni suppositam iam anti·
quos iudicasse unam in Lacriti exceptionem habitam videmus

 

1) ναῖλον vocabatur Graece merces data pro navigatione.

 

