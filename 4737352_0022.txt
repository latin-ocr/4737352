 

12

bona petere omnino posse neque se ullo pacto cum Stratocle

vel eius filio aut promisso, ut dimidiam hereditatis partem pupillo ψ '

daret, cogi Theopompus probavit ita, ut absolveretur.

Quo factum est, ut, quamdiu vixit, in possessione bonorum
Hagniae 11. maneret. Theopompo vero mortuo Macartatus filius
ut patris hereditatem iniit ita illorum diu a patre possessorum
bonorum. Neque iam se unquam posse eis privari arbitrabatur,
cum subito in eum novus impetus factus est a Phylomacha.
Ex qua Sositheus maritus complures liberos genuit, quorum
maximus natu nomine Sosias tunc undevicesimum annum agebat,
suae igitur potestatis erat. Quod tempus parentes exspecta-
verunt, ut Hagniae ΙΙ. bonis potiri denuo conarentur. Cuius
de hereditate cum iam antea cum Theopompo litigassent, tunc
eos demonstrare oportuit, quibus legibus sibi permitteretur , ut
iterum Hagniae ΙΙ. bona peterent. Quare filium alterum in
phratriam Eubulidae ΙΙ. induxerunt eique nomen Eubulidae 111. ν
indiderunt ita, ut ab illo adoptatus videretur eisdemque iuribus
uteretur, quibus filius adoptivus. Filius¹) autem, quem pater
naturalis in adoptionem alicui dederat, patria domo relicta in
alteram receptus cum secundum leges Atticas in potestate patris
naturalis manere non posset, Sositheus, qui Eubuliden 111. in

adoptionem Eubulidae II. iam mortui dedit, curatorem ei prae- ,

fecit Sosiam filium maiorem natu, quem aetatem puerilem iam
egressum esse commemoravimus. —- Deinde postquam Eubulides
111. rite in Eubulidae ΙΙ. phratriam inductus et in eiusdem
quamvis mortui adoptionem emancipatus est, illius nomine
Sositheus Hagniae hereditatem *diu a Theopompo et Macartato
possessam denuo in controversiam vocavit. Quam ut Macartato
eriperet, pro Eubulida III. apud iudices habuit hanc orationem,
quae inter Demosthenis exstat »πρός Μακάρτατον περὶ Ἁγνίου
κλήρου.« In exordio orator iudices orat atque obsecrat, ut
attentos convertant animos ad narrationem (1—2). Tum per-
multa verba facit de prioribus litibus, quae de eadem hereditate

 

l) Mac. §15. Cf. G. Η. Schaeferum in appar. V. p. 90-91; Meierum
Schoemannum »der att. Prozess« p. 436 sqq.; de Boorium »iiber das
attische Intestaterbrecht‹ p. 93.

